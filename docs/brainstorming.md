##### <span style="color: #a0a0a0">_Document version 0.0.1 - Last edit on 28 dec 2020, 23:32._</span>
#

## iBest
### A new app for amatorial sports!
#

## Cosa si prefigge di fare iBest
iBest è un'applicazione che vuole facilitare l'organizzazione di eventi sportivi amatoriali, sia in formula singola, che in tornei (feature prevista per sviluppi futuri).

Lo sport di lancio dell'applicazione sarà il calcio.

L'applicazione vuole dare la possibilità agli utenti di poter creare eventi sportivi ed invitare amici e non, fungendo anche da reminder, inviando notifiche per un nuovo evento, di un evento imminente, o con la dashboard direttamente accessibile dall'app.

Inoltre, divertente particolarità dell'app, vuole tenere traccia di tutte le statistiche di un singolo atleta divise per sport (sempre più sport saranno disponibili in sviluppi futuri), come ad esempio le partite giocate, e nel caso di eventi calcistici: gol fatti, assist fatti, media voto, ecc., generando tabelle e grafici indicanti miglioramenti o peggioramenti personali delle prestazioni, attraverso un profilo, accessibile solo da amici, oppure pubblico.

Le statistiche componenti il profilo dell'atleta, saranno raccolte alla fine di ogni evento, inoltre ogni atleta potrà dare un voto per la prestazione ad ogni singolo partecipante all'evento. Le statistiche del match di ogni singolo giocatore, dovranno essere validate da tutti i partecipanti affinchè queste siano ritenute valide dall'applicazione e mostrate sul profilo personale. L'applicazione alla fine, stilerà un punteggio per ogni atleta eleggendo il miglior giocatore del match. Tutti i dati raccolti da ogni singolo match, saranno poi disponibili sul profilo personale dell'atleta.

L'applicazione prevede anche la raccolta di un dato (da definire in futuro) per ogni utente indicante la serietà dell'atleta alla partecipazione, o il comportamento avuto agli eventi organizzati.

Inoltre, l'applicazione presenterà classifiche accessibili a tutti, divise per sport, luoghi, città, regioni o stati, prestazioni, voti e quanto altro, fra gli utenti iscritti.

L'applicazione vuole favorire di nuovo l'aggregazione sociale dopo il difficile periodo da pandemia per COVID-19, spronando le persone a competere amichevolmente fra di loro, e migliorare sempre di più se stessi dopo ogni match, gareggiando per scalare classifiche, migliorare le proprie prestazioni, e raggiungere obiettivi guadagnando badge visibili sul proprio profilo.

## Workflow iniziali

- Ogni utente potrà iscriversi all'applicazione fornendo semplicemente un username univoco, ed una password. Sarà poi possibile modificare in futuro il proprio profilo pubblico. Sarà probabilmente prevista l'iscrizione all'app in formato semplice e veloce fornendo solo username e password, oppure iscrizione completa completando già dall'inizio il proprio profilo personale.

- Ogni utente potrà gestire la privacy del proprio profilo, e la privacy per gli inviti ai match organizzati da persone non presenti nella propria cerchia di amici.

- Ogni utente potrà creare un evento sportivo, deciderne luogo, ora, numero di partecipanti, partecipanti ecc., notifiche e quanto altro (probabilmente anche regole).

- Ogni utente potrà cercare un evento al quale partecipare, qualora dovessero mancare atleti.

- Ogni utente potrà aggiungere o seguire (funzionalità ancora da decidere), nuovi amici all'applicazione.

- Ogni utente potrà cercare o vedere profili delle altre persone, qualora questi lo permettano attraverso le loro impostazioni di privacy.